### Processor

หน่วยประมวลผลกลางหรือ CPU เป็นฮาร์ดแวร์ชิ้นหนึ่งที่ทำให้คอมพิวเตอร์มีปฏิสัมพันธ์กับแอปพลิเคชันและโปรแกรมต่าง ๆ ที่ติดตั้งไว้ CPU จะตีความคำสั่งของโปรแกรมและสร้างผลลัพธ์ตามอินเทอร์เฟซในขณะที่ใช้คอมพิวเตอร์
microcontroller ก็เป็น Processor ที่สำคัญอย่างหนึ่งเช่นกัน

### High Level Language

ภาษาระดับสูงเป็นภาษาที่สร้างขึ้นเพื่อช่วยอำนวยความสะดวกในการเขียนโปรแกรมกล่าวคือลักษณะของคำสั่ง
จะประกอบด้วยคำต่าง ๆ ในภาษาอังกฤษ ซึ่งผู้อ่านสามารถเข้าใจความหมายได้ทันที ผู้เขียนโปรแกรมจึงเขียน
โปรแกรมด้วยภาษาระดับสูงได้ง่ายกว่าเขียนด้วยภาษาแอสเซมบลีหรือภาษาเครื่อง ภาษาระดับสูงมีมากมายหลายภาษา
อาทิเช่น ภาษาฟอร์แทรน (FORTRAN) ภาษาโคบอล (COBOL) ภาษาปาสคาล (Pascal) ภาษาเบสิก(BASIC)
ภาษาวิชวลเบสิก (Visual Basic) ภาษาซี (C) และภาษาจาวา (Java) เป็นต้น โปรแกรมที่เขียนด้วยภาษาระดับสูง
แต่ละภาษาจะต้องมีโปรแกรมที่ทำหน้าที่แปลภาษาระดับสูงให้เป็นภาษาเครื่อง เช่น โปรแกรมแปลภาษาฟอร์แทรน
เป็นภาษาเครื่อง โปรแกรมแปลภาษาปาสคาลเป็นภาษาเครื่อง คำสั่งหนึ่งคำสั่งในภาษาระดับสูงจะถูกแปลเป็น
ภาษาเครื่องหลายคำสั่ง

### Assembly (low level language)

หมายถึง ภาษาที่ใช้ในการเขียนโปรแกรมภาษาหนึ่งซึ่งจะทำงานโดยขึ้นกับรุ่นของไมโครโพรเซสเซอร์ หรือ "หน่วยประมวลผล" (CPU) ของเครื่องคอมพิวเตอร์
การใช้ภาษาแอสเซมบลีจำเป็นต้องผ่านการแปลภาษาด้วยคอมไพเลอร์เฉพาะเรียกว่า แอสเซมเบลอร์ (assembler) ให้อยู่ในรูปของรหัสคำสั่งก่อน (เช่น .OBJ) โดยปกติ ภาษานี้ค่อนข้างมีความยุ่งยากในการใช้งาน และการเขียนโปรแกรมเป็นจำนวนบรรทัดมากมากกว่า เมื่อเปรียบเทียบกับการใช้ภาษาระดับสูง เช่น ภาษา C หรือภาษา BASIC แต่จะทำให้ได้ผลลัพธ์การทำงานของโปรแกรมเร็วกว่า และขนาดของตัวโปรแกรมมีขนาดเนื้อที่น้อยกว่าโปรแกรมที่สร้างจากภาษาอื่นมาก จึงนิยมใช้ภาษานี้เมื่อต้องการประหยัดเวลาทำงานของเครื่องคอมพิวเตอร์ และเพิ่มประสิทธิภาพของโปรแกรม

### Machine language (ภาษาเครื่อง)

เป็นภาษาในการเขียนโปรแกรมในยุคแรก ๆ ซึ่งเป็นภาษาระดับต่ำที่สุด เพราะใช้เลขฐานสอง(จะมีแต่เลข 0 กับ 1 เท่านั้น)แทนข้อมูล และคำสั่งต่าง ๆ ภาษานี้ประกอบด้วยตัวเลขล้วน ทำให้เครื่องคอมพิวเตอร์สามารถทำงานได้ทันที ผู้ที่จะเขียนโปรแกรมภาษาเครื่องได้ ต้องสามารถจำรหัสแทนคำสั่งต่างๆ ได้ และในการคำนวณต้องสามารถจำได้ว่าจำนวนต่าง ๆ ที่ใช้ในการคำนวณนั้นถูกเก็บไว้ที่ตำแหน่งใด ดังนั้นโอกาสที่จะเกิดความผิดพลาดในการเขียนโปรแกรมจึงมีมาก นอกจากนี้เครื่องคอมพิวเตอร์แต่ละระบบมีภาษาเครื่องที่แตกต่างกันออก ทำให้เกิดความไม่สะดวกเมื่อมีการเปลี่ยนเครื่องคอมพิวเตอร์เพราะจะต้องเขียนโปรแกรมใหม่ทั้งหมด แต่อย่างไรก็ตามไม่ว่าเราจะสั่งให้เครื่องทำงานด้วยภาษาอะไร compiler จะต้องทำหน้าที่แปลภาษาที่เราใช้ให้เป็นภาษาเครื่องก่อนเสมอ คอมพิวเตอร์จึงจะเข้าใจจนสามารถปฏิบัติตามคำสั่ง (execute) นั้น ๆ ได้ ดังนั้น ข้อดีของภาษาเครื่อง คือสามารถเขียนโปรแกรมควบคุมการทำงานคอมพิวเตอร์ได้โดยตรง และสั่งงานให้คอมพิวเตอร์ทำงานได้อย่างรวดเร็ว

### สรุป

จากเนื้อหาข้างต้นทำให้เราทราบว่ากว่าที่มนุษย์และคอมพิวเตอร์จะสื่อสารให้เข้าใจได้จะต้องมีการแปลภาษาหลายระดับ จากภาษา High level language ที่มนุษย์เราพอจะเข้าใจ แปลงให้เป็นภาษา Assembly แล้วแปลงเป็นภาษาเครื่องที่เป็นระบบเลขฐานสองอีกทีจึงจะทำให้คอมพิวเตอร์ทำงานได้อย่างรวดเร็ว

### ตัวอย่างที่ 1 x86-64

processor: x86-64 gcc 11.2

[ด้านซ้าย คือ ภาษา C++ (high level language)]

[ด้านขวา คือ ภาษา Assembly (มีแถบสี) และภาษาเครื่อง (อักษรสีเทาข้างล่างภาษา Assembly)]

![Untitled](https://user-images.githubusercontent.com/98943546/161722757-a8a693a3-3955-40a7-bb6e-2491d5e3227a.png)

### ตัวอย่างที่ 2 RISC-V

processor: RISC-V rv64gc gcc 10.2.0

[ด้านซ้าย คือ ภาษา C++ (high level language)]

[ด้านขวา คือ ภาษา Assembly (มีแถบสี) และภาษาเครื่อง (อักษรสีเทาข้างล่างภาษา Assembly)]

![Untitled2](https://user-images.githubusercontent.com/98943546/161723381-8461b8b7-41e6-46e9-bb5c-58e9f1601bfa.png)
